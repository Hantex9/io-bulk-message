{
  "content": {
    "subject": "Candidati al servizio civile universale, un'esperienza che migliora la vita!",
    "markdown": "---\nit:\n    cta_1: \n        text: \"Vai a CGN\"\n        action: \"ioit://CGN_DETAILS\"\nen:\n    cta_1: \n        text: \"See your CGN\"\n        action: \"ioit://CGN_DETAILS\"\n---\n\n\n📢 Si apre una possibilità di crescita civica e formativa per te. È on line sui siti [www.politichegiovanili.gov.it](www.politichegiovanili.gov.it) e [www.scelgoilserviziocivile.gov.it](www.scelgoilserviziocivile.gov.it) il **Bando 2023** per 52.236 giovani operatori volontari da impiegare nei progetti del **Servizio civile universale.**\n\n📍 **Cosa aspetti? Se hai tra i 18 e i 28 anni e sei residente in Italia**, non perdere l’opportunità di candidarti a uno dei 2.023 progetti attivi in Italia o a uno dei 160 progetti da realizzarsi all’estero.\n\nPotrai fare **un’esperienza che migliora la tua vita e quella degli altri**, occupandoti di tante attività, dalla assistenza alle persone fragili alla tutela dell’ambiente, dalla cura del patrimonio storico e culturale alla promozione della pace e dei diritti umani.\n\n👉 **Lo svolgimento del servizio va dagli 8 ai 12 mesi** ed è previsto un assegno mensile di 507,30 euro a fronte di 25 ore settimanali di attività, oltre a una copertura assicurativa.\nInoltre il servizio civile universale svolto senza demerito **dà diritto a una riserva di posti pari al 15%** nei concorsi delle pubbliche amministrazioni.\n\n👩💻Hai tempo fino al 15 febbraio 2024 alle ore 14 per presentare la **domanda di partecipazione**, indirizzata direttamente all’ente titolare del progetto prescelto, esclusivamente attraverso la piattaforma DOL raggiungibile tramite PC, tablet e smartphone all’indirizzo [https://domandaonline.serviziocivile.it](https://domandaonline.serviziocivile.it)."
  }
}
